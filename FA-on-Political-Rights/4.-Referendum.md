# Tytuł 4. Referendum

## Rozdział 1. Referendum obligatoryjne

### Art. 58. Publikacja
Akty prawne, które podlegają referendum obligatoryjnemu, są publikowane po ich przyjęciu przez Zgromadzenie Narodowe. Rada Federalna zarządza głosowanie ludowe.

## Rozdział 2. Referendum fakultatywne

### Sekcja 1: Ogólne

### Art. 59a. Znaczenie czasu
Żądanie referendum musi zostać zgłoszone do Kancelarii Federalnej przed upłynięciem okresu referendalnego, z poparciem wymaganej przez Konstytucję liczby kantonów lub wymaganej liczby podpisów i zaświadczeń o prawie do głosowania.

### Art. 59b. Zakaz wycofywania
Żądanie referendum nie może zostać wycofane.

### Art. 59c. Głosowanie ludowe
Jeśli żądanie referendum się powiodło, Rada Federalna zarządza przeprowadzenie głosowania ludowego.

### Sekcja 2: Referendum ludowe

### Art. 60. Listy podpisów
1. Lista podpisów (na formularzach, kartkach papieru lub kartach) używana przez żądających referendum do zbierania podpisów musi zawierać następujące informacje:  
a. kanton i gminę w której podpisujący ma prawo głosować;  
b. tytuł aktu prawnego z datą jego przyjęcia przez Zgromadzenie Federalne;  
c. odwołanie do tego, że każdy kto fałszuje listy podpisów (art. 282 Szwajcarskiego Kodeksu Karnego, SKK) lub oferuje lub przyjmuje korzyści majątkowe w związku ze zbieraniem list podpisów (art. 281 SKK), popełnia przestępstwo.
2. W przypadku zbiórki podpisów pod więcej niż jednym referendum, każde referendum powinno być podmiotem osobnej listy podpisów. Listy podpisów pod więcej niż jednym referendum mogą znajdować się na jednej stronie pod warunkiem że jest możliwe rozdzielenie list w celu zgłoszenia.

### Art. 60a. Pobieranie list podpisów w formie elektronicznej
Każdy kto pobiera listę podpisów pod referendum udostępnioną w Internecie jest odpowiedzialny za to, by lista spełniała wszystkie formalne wymogi.

### Art. 61. Podpis
1. Uprawniony do głosowania musi napisać na liście swoje nazwisko ręcznie i czytelnie, i dodać własnoręczny podpis.  
1bis. Osoby uprawnione do głosowania, które nie są w stanie pisać, mogą upoważnić wybraną osobę uprawnioną do głosowania do wpisania ich nazwiska na liście podpisów. Osoba ta powinna obok wpisu umieścić swój podpis i zachować dyskrecję co do instrukcji, które otrzymała.
2. Uprawniony do głosowania musi podać inne dane konieczne do zidentyfikowania go, takie jak jego imiona, data urodzenia i adres.
3. Może poprzeć każde referendum tylko raz.

### Art. 62. Zaświadczenie o prawie do głosowania
1. Listy podpisów muszą zostać wysłane we właściwym czasie przed wygaśnięciem okresu referendalnego do urzędu odpowiedzialnego w/g prawa kantonalnego za wydawanie zaświadczeń o prawie prawa do głosowania.
2. Urząd zaświadcza, że podpisujący w gminach wymienionych na liście podpisów są uprawnieni do głosowania w sprawach federalnych i niezwłocznie zwraca listy podpisów do ich nadawców.
3. Zaświadczenie musi określać słownie lub w cyfrach liczbę potwierdzonych podpisów; musi być odatowane, zawierać odręczny podpis urzędnika publicznego i wskazywać jego oficjalne stanowisko za pomocą stempla lub załącznika.
4. Uprawnienie do głosowania podpisujących może zostać zaświadczone kolektywnie dla więcej niż jednej listy podpisów.

### Art. 63. Odmowa zaświadczenia o prawie do głosowania
1. Jeśli wymagania artykułu 61 nie są spełnione, należy odmówić wydania zaświadczenia o prawie do głosowania.
2. Jeśli osoba uprawniona do głosowania podpisała więcej niż jedną listę podpisów, tylko jeden podpis otrzymuje zaświadczenie.
3. Uzasadnienie odmowy musi zostać umieszczone na liście podpisów.

### Art. 64. Zakaz oględzin
2. Zgłoszone listy podpisów nie są zwracane i nie mogą być oglądane.

### Art. 66. Powodzenie żądania
1. Po zakończeniu okresu referendalnego, Kancelaria Federalna ustala czy listy podpisów zawierają wymaganą liczbę poprawnych podpisów. Jeśli osiągnięto mniej niż połowę kworum wymaganego przez Konstytucję, w Dzienniku Federalnym opublikowane zostaje obwieszzenie o zakończeniu okresu zbierania podpisów. Jeśli osiągnięto połowę lub więcej wymaganego kworum, Kancelaria Federalna orzeka czy żądanie referendum się powiodło.
2. Następujące podpisy są nieprawidłowe:  
a. podpisy na listach nie spełniajacych wymagań artykułu 60;  
b. podpisy osób, których prawo do głosowania nie zostało zaświadczone;  
c. podpisy na listach zgłoszonych po wygaśnięciu okresu referendalnego.
3. Kancelaria Federalna publikuje orzeczenie o powodzeniu żądania referendum w Dzienniku Federalnym wraz ze szczegółami o liczbie ważnych i nieważnych podpisów z każdego kantonu.

### Sekcja 3: Referenda żądane przez Kantony

### Art. 67. Kompetencje
Jeśli prawo kantonalne nie ustala inaczej, parlament kantonu decyduje czy kanton ma zażądać referendum.

### Art. 67a. Forma
Komunikacja od rządu kantonu do Kancelarii Federalnej musi wskazywać:  
a. tytuł aktu prawnego z datą jego przyjęcia przez Zgromadzenie Federalne;  
b. organ publiczny, który żąda referendum w imieniu kantonu;  
c. przepisy prawa kantonalnego, które regulują prawo do żądania referendum;  
d. datę i wynik głosowania decyzji o żądaniu referendum.

### Art. 67b. Powodzenie żądania
1. Po zakończeniu okresu referendalnego, Kancelaria Federalna ustala czy żądanie referendum zostało zgłoszone przez wymaganą liczbę kantonów.
2. Żądanie referendum jest nieważne jeśli:  
a. nie podjęto decyzji i nie zgłoszono jej do Kancelarii Federalnej w czasie okresu referendalnego;  
b. decyzja została podjęta przez organ nieuprawniony do tego;  
c. nie można zidentyfikować z jakąkolwiek pewnością aktu federalnego w sprawie którego żąda się referendum.
3. Kancelaria Federalna informuje pisemnie o swoim orzeczeniu o powodzeniu lub niepowodzeniu żądania referendum rządy wszystkich kantonów, które żądały referendum, i publikuje orzeczenie w Dzienniku Federalnym wraz ze szczegółami o liczbie ważnych i nieważnych kantonalnych żądań referendum.
